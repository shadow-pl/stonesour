			<h3>BIOGRAFIA:</h3> 
			<p>Nazwa zespołu pochodzi od drinka z whisky i soku pomarańczowego, "Kamienno Kwaśny". Zespół założono w Des Moines w 1992 roku. Twórcami projektu byli Corey Taylor i Joel Ekman. Jeszcze tego samego roku wydali demo, na którym znajdowało się 9 utworów. W 1993 roku basistą a zarazem trzecią osobom w zespole został przyjaciel Coreya Shawn Economaki. Grywali razem w różnych klubach, a w roli gitarzysty występował najczęściej jakiś przypadkowy muzyk. W 1994 nagrali kolejne demo równie jak to miało miejsce poprzednio z dziewięcioma piosenkami. Rok 1995 to kolejna ważna data wtedy to gitarzysta James Root dołączył do Stone Sour stając się tym samym jej czwartym członkiem. W roku 1996 światło dzienne ujrzało kolejne demo. Mimo wszystko grupa powoli się rozpadała, najpierw Taylor odszedł do innego zespołu (Slipknot), rok później w jego ślady poszedł Jim. Również Shawn zaczął pracować dla Knotów jako reżyser. Natomiast Ekman założył rodzinę. Wszystko wskazywao na to że będzie to koniec zespołu. Jednak w 2000 roku Josh Rand i Corey zaczęli pracować nad nowymi piosenkami. Pracowali razem przez pół roku tworząc już połowę materiału, wydając tym samym kolejne demo (jak się potem okazało ostatnie). W 2001 roku zespół zmienia nazwę na SuperEgo. W 2002 roku grupa wchodzi do studia nagrywając dobrą hard rockową płytę (powrócili do starej nazwy Stone Sour), która była ich oficjalnym debiutem (album nagrywano w Cedar Falls w Iowa). DJ Slipknot Sid Wilson pojawił się gościnnie na krążku. Ponadto utwór "Bother" znalazł się w soundtracku do filmu Spider-Man. Cztery miesiące po wydaniu krążka powstała jego reedycja, na której znalazło się 5 dodatkowych utworów i DVD z teledyskami. Wielki powrót bandu miał nadejść, ponieważ w styczniu chłopaki z Des Moines weszli do studia po raz drugi nagrywając krążek o nazwie "Come What(ever) May" (pod okiem Nicka Rasculinecza), w którym to znalazło się 12 utworów. Zgodnie z raportem Rock Review współpracowali z Jamey Jastą z Hatebreed. Gościnnie na krążku pojawili się Rami Jaffee z The Wallflowers oraz Shannon Larkin z Godsmack. W trakcie nagrywania płyty z powodów rodzinnych zespół opuścił dotychczasowy perkusista kapeli Joel. Jego syn poważnie zachorował. W maju 2006 roku syn Ekmana zmarł z powodu choroby. Materiał trzeba było nagrać więc do zespołu dołączył nowy perkusista Roy Mayorga. 25 marca zostało oficjalnie potwierdzone iż Joel nie wróci do zespołu. 10 maja ogłoszono już oficjalnie, że nowym perkusistą SS został Roy. Prace nad krążkiem skończono 4 kwietnia, miksowano go potem 10 kwietnia, a pierwszego sierpnia trafił na półki sklepowe. Produkcją kierował Randy Staub (Metallica, Hatebreed). 29 kwietnia został wypuszczony teledysk zespołu do piosenki "Reborn". 22 maja klip można było ściągnąć na oficjalnej stronie wytwórni Roadrunner Records. 8 sierpnia zespół wystąpił na żywo w telewizji NBC w programie "The Tonight Show with Jay Leno". Nowy album odniósł nieoczekiwany sukces o czym świadczy ponad 500 tys. sprzedanych egzemplarzy w samej Ameryce. Płyta osiągnęła status złotej. Miejmy nadzieję, że Come What(ever) May nie był ostatnim albumem grupy i że zespół zaskoczy jeszcze nie raz.</p>
			<center><img src="/images/bio.jpg" alt="fotografia zespołu"></center>
